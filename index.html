<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>My project</title>
</head>
<body>
<div class="BOX">
    <h1 style="color: rgb(0, 17, 255);">Sapfo: et bittersødt drømmeunivers og en verbal værdikamp, der belyser lesbisk historiografi</h6> <hr size="3" width="1100" color="purple">
    <p>  Har man fulgt med i nye litterære tendenser gennem de sidste år, har man næsten ikke kunne undgå at støde på den poetiske kanon, Sapfo. Det skønne og det smukke ved Sapfo er ikke alene hendes san-ges bittersøde drømmeunivers, men også hendes vedvarende kanonstatus på tværs af tid og rum. Modsat meget vestlig, kanoniseret litteratur var Sapfo en kvinde. Hun levede på den græske ø Lesbos ca. 600 år f.v.t. Selv skrev Sapfo: “Nogen vil huske os, også i en anden tid”. Et fragment, der efter-hånden er blevet citeret i utallige introduktioner til Sapfos liv og forfatterskab, men med rette. Efterti-den ville nemlig vise, at hun fik mere end ret i sin egen mesterlige påberåbelse. Historien og fascinati-onen omkring Sapfo trækker tråde fra hendes samtid til nutiden, ja, Platon kaldte hende “den tiende muse”, mens andre kaldte hende “den lesbiske nattergal”. På trods af, at blot ét digt er bevaret i sin helhed, og resten i fragmenter, forsætter bl.a. filologer, lingvister, litterater og queer-fællesskaber med at beskæftige sig med hendes iriserende kærlighedsbudskab og sapfiske versefødder.  </p>
<h2 style="color: #5100ad;">Den moderne, verbale værdikamp</h2>
<p>
    Fra november 2020 til august 2021 udkom hele tre danske Sapfo-udgivelser. Det var filolog, Rasmus Sevelsteds oversættelse Sappho. Roser fra Piería, Jeg er grønnere end græs oversat ved kunstneren Mille Søndergaard og filologerne Lene Carlskov og Signe Andersen og afslutningsvis udkom Sapfo i 2021 gendigtet ved digterinde Mette Moestrup og filolog Mette Christiansen. I kølvandet på de nye værker har medudgivere, kulturanmeldere og meningsdannere udtrykt deres tolkninger af Sapfo. Den danske avispresse har givet dem spalteplads til artikler om Sapfo, og dermed faciliteret det litterære- og digitale rum for den moderne, verbale værdikamp. Det fragmentariske format og et kærlighedsbud-skab, hvis retning ingen kan fastslå med sikkerhed, skaber netop den perfekte grobund for forskellige fortolkningsmuligheder og diskurser hos Sapfo. Anvendes en receptionsanalytisk tilgang til den mo-derne debat om Sapfo, bliver modtagernes forståelse af Sapfo en nøgle til at forstå nutidens kønsdis-kurser på.  Gennem et par googlesøgninger og nogle timers nærlæsning, blev det klokkeklart, at den offentlige reception af Sapfo er divergerende, og at kampen om værdier udspiller sig mellem en hhv. traditionel og en normkritisk køn-og seksualitetsforståelse. 
         I august 2021 skrev forfatter og skribent ved Berlingske, Marie Louise Wedel Bruun om queer-bevægelsens kapring af “Den lesbiske nattergal”, og satte diskret spørgsmålstegn ved Moestrup og Christiansens brug af queer-symbolik som fx regnbuen. Illustrator til Roser fa Pierá, Peter Brandes tilsluttede sig kritikken af regnbuesymbolik, og følte sig tryggere ved den heteronormative læsning af Sapfo. I Kristeligt Dagblads artikel “Lesbisk ikon eller sin mands omsorgsfulde hustru? Digterinden Sapfo kan forstås som lidt af hvert” skrev Brandes, at Sapfo satte pris på kvinder, men var heterosek-suel og gift med en mand, som hun havde børn med. Han tilføjede yderligere, at det at opfatte Sapfo, som et ikon for kvindelig seksualitet er misforstået og en mærkelig måde at opfatte hende på, og satte ikke alene spørgsmålstegn ved Sapfos “rigtige” seksualitet, hans udsagn gør kvindelig homoseksuali-tet suspekt og historiebrugen illegitim. Det er en stor skam, særligt nu. Det øgede fokus på historie fra neden, repræsentativitet og emancipationshistorier, der modarbejder det gængse narrativ i historien, er værdifuldt og den aktivistiske historiefortolkning ligeså. Fx skaber en queer-læsning af Sapfo en unik mulighed for at spejle sig i hendes andethed, og dermed forstå sin egen andethed og livsvilkår på ny. 
         Den anden position i den moderne debat omfavner aktivisme. Mens Moestrup fremhævede det lesbiske ved Sapfo og læste intersektionelle, flerfacetterede repressionsmekanismer ind i Sapfos uni-vers, betonede Nanna Storr-Hansen, der er digterinde og medudgiver af Jeg er grønnere end græs et begær, der kan have flere retninger. Når Storr-Hansen lader Sapfos begær være uden entydig retning, giver det netop læseren mulighed for at læse sig selv ind i historien og udfylde de tomme pladser, fragmenterne efterlader, med det begær, læseren har. Fælles er Moestrup og Storr-Hansen dog om den normkritiske tilgang, og vil sikkert begge være enige i en kritik af den historiske, heteroseksuelle kapring af Sapfo som idé og begreb. 
    
    </p>
<h3 style="color: #5100ad;">Sampfo tager temperaturen på kønssyn</h3>
<p>Beskæftigelsen med Sapfo er ikke ny, eller særlig dansk for den sags skyld. Den internationale Sapfo-forskning er langt foran den danske. En tendens, der nok vil fortsætte set i lyset af de nærværende dimensioneringer af de videregående uddannelser, som i særlig høj grad rammer humanistiske fakulteter. Det er en stor skam og et folkeligt tab. International Sapfo-forskning har netop beriget os med, hvorledes Sapfo kan belyse lesbisk historie, men ingen har for alvor taget det første spadestik til at undersøge, hvordan dansk Sapfo-reception, kan belyse lesbisk historie i Danmark. 
    
    Receptionen af Sapfo er på mangeartet, hvorfor den kan sige noget om kvindesyn og seksualitetsopfattelser. Dykker man ned i kilder fra det 20. århundrede, der omhandler Sapfo og sammenligner dem med den nutidige debat, bliver én ting tydelig. Kontinuiteten lyser ud af diskurserne, og vidner om en fortælling, der gentager sig selv. I det 20. og det 21. århundredes start er det grundlæggende de samme to kønssyn, der vil beskrive Sapfo. Det er en over 100 år lang værdikamp, med ord som våben og pressen som slagmark, der i 2022 forbliver uafsluttet. 
    
    Sapfos reception kan anvendes som et måleapparat, der tager temperaturen på samfund og kultureres syn på køn og seksualitet. Det lader sig gøre ved at studere receptionen, sproghandlinger og oversættelsesvalg. Det fragmentariske format, der ved første øjekast vakte ærgrelse hos den interesserede, åbner nu dørene for nye muligheder. Oversætteren må nødvendigvis træde tydeligere frem og er mere transparent i oversættelsen. Derfor læser man ikke alene smukke neologismer og semantik, når man læser Sapfo, man læser også udgiverens nutidssyn på Sapfo, der naturligvis repræsenterer en herskende kønsdiskurs i udgiverens samtid.
         Tag for eksempel Moestrup, der fremhæver, at Sapfo var af den rette aristokratiske slægt og etnicitet, for at kunne opnå succes. Eller se på skribenten Antonie Møller, der i sin avisartikel fra 1935 forbandt Sapfo med førstebølgefeministiske tanker om kvinder rettigheder og adgang til den offentlige sfære. Møller gjorde Sapfo ikon for dele tidsånden i det 20. århundrede, og Moestrup gør Sapfo til ikon for den intersektionelle tidsånd i 2020’erne. 
         Sapfo bliver ved med at være polemisk og symbol på både kernefamiliære- og intersektionelle værdier, og netop derfor er hun spændende. Det organiske og altid uafsluttede hos Sapfo er gaven, der bliver ved med at give, og Sapfo er ligeså. I takt med at nye fragmenter dukker op, bliver oversat i hendes navn og debatteret, lever Sapfos væsen, universelle kærlighedsbudskab og iriserende verden videre og bliver ved med at tale til almenmenneskelige følelser så vel som at skabe et unikt rum for den personlige oplevelse af begær, seksualitet og køn. 
    
    
    </p> 
    
<h4 style="color: #5100ad;">Faktaboks</h4>
  <div class="box1">
<ul>

</ul>
<li>Sapfo levede på den græske ø Lesbos ca. 600 år f.v.t.</li>
<li>Hun er ophavsperson til ord som: bittersødme, plektar og lesbisk</li>
<li><a href="https://www.bog-ide.dk/produkt/3536545/mette-moestrup-sapfo-haeftet/2921878?gclid=EAIaIQobChMIkd6GnMid9gIVA7p3Ch2tlwI2EAQYASABEgKQw_D_BwE&gclsrc=aw.ds">Mette Moestrup og Mette Christiansens "Sapfo". Gyldendal, 2021</a></li>
  </div>  

<br>
<img src="https://forfatterweb.dk/sites/default/files/styles/top_image/public/2021-11/Sapfo%20og%20Alkaios_%40Album_Ritzau%20Scanpix_20171016-043658-8-1920x1050we_TOP.png?itok=uKbeMxCM" alt="logo" width="80%", class="center">
<br>
<img src="./images/mamma4.jpeg" alt="logo" width="80%", class= "center">
</div>
</body>
</html>